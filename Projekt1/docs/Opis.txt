Katalog "dane_meteorologiczne" zawiera pliki w formacie csv ze stacji synoptycznych (synop), klimatologicznych (klimat) i opadowych (opad).
Dane te pogrupowane są w zależności od kroku czasowego danych na dane miesięczne (m), dobowe (d) i terminowe (t).
W katalogu znajdują się dane zweryfikowane, możliwe jest jednak, szczególnie dla roku bieżącego, wprowadzanie poprawek, wtedy plik csv
zostaje podmieniony przez nową wersję i dodawana jest odpowiednia informacja w pliku (lista_zmian.txt)

W katalogu głównym znajdują się:
- wykaz stacji meteorologicznych zawierający kod stacji, nazwę stacji i kod pięcioznakowy stacji,
- mapy zawartości danych dla poszczególnych typów stacji (oznaczone kodem pięcioznakowym).
  W mapach litery S,K,O oznaczają dane dla roku pomiarowego, a N oznacza, że rok pomiarowy jest niepełny. Metadane na mapach 
  (współrzędne geograficzne i nazwa rzeki) mogą być podane w przybliżeniu. Oficjalne metadane stacji dostępne są w Wydziale Inspekcji Sieci Hydrologiczno-Meteorologicznej.
- katalogi z danymi pomiarowymi (dobowe, miesięczne, terminowe).
  Katalogi te są podzielone na podkatalogi dla typów stacji, a te na podkatalogi dla poszczególnych lat.
  W katalogach dla typów stacji znajdują się pliki tekstowe opisujące zawartość plików z danymi oraz
  katalogi dla poszczególnych lat zawierające spakowane do formatu zip pliki csv z danymi.

Terminy publikowania danych ze stacji meteorologicznych: 
- dane ze stacji synoptycznych publikowane są na stronie około 5-go dnia roboczego po zakończeniu miesiąca, z którego pochodzą (np. dane ze stycznia 2021 r. były dostępne w lutym 2021 r.).
- dane ze stacji klimatologicznych i opadowych z obserwatorem ryczałtowym publikowane są około 10-go dnia roboczego drugiego miesiąca po miesiącu, z którego pochodzą,
  np. dane ze stycznia 2021 r. będą dostępne ok. 12 marca 2021 r."


Zasada grupowania danych w plikach:
- w roku bieżącym:
	- pliki zawierające dane ze wszystkich stacji danego typu z jednego miesiąca:
		- dane terminowe ze wszystkich rodzajów stacji,
		- dane dobowe ze wszystkich rodzajów stacji,
	- pliki zawierające dane ze wszystkich stacji danego typu z jednego roku:
		- dane miesięczne ze wszystkich rodzajów stacji,
- w latach od 2001 do roku poprzedzającego rok bieżący:
	- analogicznie jak w oku bieżącym:
		- dane opadowe dobowe,
		- dane klimatologiczne dobowe i terminowe
		- dane miesięczne ze wszystkich stacji,
	- pliki zawierające dane z jednej stacji z jednego roku:
		- dane terminowe i dobowe ze  stacji synoptycznych,
- dane wcześniejsze niż rok 2001 grupowane są w katalogach po pięć lat:
	- pliki zawierające dane z jednego roku ze wszystkich stacji danego typu:
		- dane klimatologiczne dobowe i terminowe,
		- dane opadowe dobowe,
	- pliki zawierające dane z pięciu lat z jednej stacji:
		- dane synoptyczne dobowe i terminowe,
	- pliki zawierające dane z pięciu lat ze wszystkich stacji danego typu:
		- dane miesięczne ze wszystkich rodzajów stacji.

Statusy danych pomiarowych informacja ogólna:
spacja - pomiar "wartość"
8 - brak pomiaru
9 - brak zjawiska

Jednostki pomiarowe i kody:
Jednostki pomiarowe podane są w opisach plików.
W przypadku, gdy podany jest [kod] to pole jest kodowane według klucza stosowanego w depeszach synoptycznych.
Pole "stan gruntu" kodowane Z/R oznacza Zamarznięty/Rozmarznięty.
Wskaźnik wentylacji W/N to Wentylowany/Niewentylowany.
Wskaźnik lodu L/W to Lód/Woda.
Rodzaj opadu S/W/„ ” (spacja) to Śnieg/Woda/Stacja nie podaje rodzaju opadu.
Rodzaj pokrywy śnieżnej na stacjach opadowych */sl(śl)/pl(pł)/prz(pr) to pokrywa/ślad/płaty/przerywana.
Wystąpienie zjawiska 0/1 to Nie/Tak.
Część zasad kodowania dla synoptycznych danych terminowych zapisana jest w opisie pliku.

UWAGA
1) Dane psychometryczne dla terminów 01,02,04,05,07,08,10,11,13,14,16,17,19,20,22,23 dla lat poniżej roku 1994 są wątpliwej jakości.
2) Dla pola "Usłonecznienie" (USLN) do marca 2015 pomiar jest zapisany na koniec godziny czasu miejscowego słonecznego (zapis na godzinę 12:00 to okres 11-12 ).
Po tej dacie usłonecznienie godzinowe zapisywane jest według miejscowego czasu słonecznego na początek godziny (np. zapis na godzinę 12:00 to okres 12-13)
3) Do roku 2010 w tabelach bazodanowych część pomiarów ma status "8" brak pomiaru (np. temperatury gruntu, temperatury ekstremalne za 12 godzin, informacje o pokrywie
śnieżnej dla stacji synoptycznych i opadowych).
Nie zawsze oznacza to, że na stacjach nie były prowadzone pomiary tych parametrów. Może to oznaczać, że dane te nie zostały wprowadzone do CBDH i są one dostępne w innej formie,
tzn. w formie plików dostępnych w Wydziale Baz Danych lub na wykazach/dziennikach papierowych w Archiwum PSHM.
Analogiczna sytuacja ma miejsce w przypadku braku 24 terminów dla stacji synoptycznych do roku 1994, tzn. brakujące terminy mogą być dostępne w innej formie.


Errata:
Stacja Katowice-Muchowiec do 31.12.2018 to stacja Katowice
Stacja Łódź-Lublinek do 31.12.2018 to stacja Łódź
Stacja Poznań-Ławica do 31.12.2018 to stacja Poznań
Stacja Warszawa-Okęcie do 31.12.2018 to stacja Warszawa
Stacja Wrocław-Strachowice do 31.12.2018 to stacja Wrocław
Stacja Elbląg-Milejewo do 31.03.2013 to stacja Elbląg w innej lokalizacji, system nie pozwala przechowywać podwójnej nazwy stacji dla tego samego kodu.
Stacja Resko-Smólsko do 31.12.2014 to stacja Resko, nastąpiła zmiana lokalizacji stacji z zachowaniem kodu.
Stacja Kołobrzeg-Dźwirzyno do 8.04.2018 to stacja Kołobrzeg, nastąpiła zmiana lokalizacji stacji z zachowaniem kodu.
Oficjalna nazwa stacji Wojnowice k/Głubczyc to Wojnowice.
Oficjalna nazwa stacji Gołczowice k/Olkusz to Gołczowice. 
Oficjalna nazwa stacji Ciężkowice k/Katowic to Ciężkowice.
Oficjalna nazwa stacji Dobra k/Koła to Dobra.
Oficjalna nazwa stacji Giżyn k/Gorzowa to Giżyn.
Oficjalna nazwa stacji Jabłonna k/Poznania to Jabłonna.
Oficjalna nazwa stacji Brodnica k/Poznania to Brodnica.
Oficjalna nazwa stacji Jabłonka k/Konina to Jabłonka.
Oficjalna nazwa stacji Korzeniewo k/Kwidzynia to Korzeniewo.

